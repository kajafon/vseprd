Denník N Slovensko Komentáre Vojna na Ukrajine Koronavírus Svet Denník E Ďalšie Darovať predplatné Konto  Poistite si nízku cenu predplatného Denníka N: dočasné zľavy len na tomto odkaze Pozrieť ponuku 19  apríla 2022 20:01 Hegerova vláda Inflácia Kotlebovci - ĽSNS Marian Kotleba Newsfilter Progresívne Slovensko Vojna na Ukrajine Logo Newsfilter Denníka NNewsfilter: Koalícii sa kráti čas  kým z inflácie Fico a fašisti nespravia magnet na svoje preferencie  Denník NDENNÍK N  Foto N - Tomáš Benedikovič Foto N – Tomáš Benedikovič 1  Vojna naberá na obrátkach a spolu s ňou aj problémy  ktoré musí vláda riešiť  2  Kotleba už nie je poslancom  problém zostáva  3  PS je strana  ktorá prestala využívať príležitosti  Zmeniť to má Michal Šimečka    00:0012:04 Počúvajte podcasty v aplikácii Denníka N  Všetky naše podcastové kanály a služby   Vyberte si svoj nový Hyundai TUCSON v predajniach AUTOPOLIS na Panónskej  na Boroch alebo na novej prevádzke na Račianskej 155A  Správy vybral a komentoval Roman Pataj  1  Vojna naberá na obrátkach a spolu s ňou aj problémy  ktoré musí vláda riešiť Po ukrajinských predstaviteľoch v utorok aj ruský minister zahraničia Sergej Lavrov oznámil začiatok ruskej ofenzívy na Ukrajine  Za iných okolností by takýto výrok Putinovho emisára bol dobrou správou  Pretože ustavične klame  zvyčajne stačí jeho výroky negovať a dozviete sa pravdu  Tentoraz však aj ukrajinský prezident Volodymyr Zelenskyj povedal: „Bitka o Donbas  na ktorú sa dlho pripravovali (Rusi – pozn  red )  sa začala “  Výnimočne preto treba brať Lavrovove tvrdenia vážne a novú masívnu ruskú ofenzívu je lepšie považovať za naozaj vážny pokus dosiahnuť na Ukrajine víťazstvo  Žiaľ  veriť sa nedá druhému ministrovmu tvrdeniu  v ktorom ubezpečoval  že Rusko na Ukrajine nepoužije jadrové zbrane  Ten istý Lavrov pred 24  februárom tvrdil aj to  že Rusko na Ukrajinu nezaútočí   [ Odoberajte e-mailové upozornenia na nové články v rubrike Hegerova vláda e-mailom  Aktivujte jedným kliknutím sem  ] Ruská agresia má okrem vojenského aj ekonomický rozmer  Zrýchľuje už aj tak vysokú infláciu a spomalí celosvetový hospodársky rast   Ako píše kolega Radoslav Tomek v rubrike Graf dňa  Medzinárodný menový fond revidoval svoj januárový odhad o takmer celý percentuálny bod smerom dole  Európska únia zároveň dnes informovala  že v hre je odstrihnutie sa od ruskej ropy  čo je pre Úniu menší problém než skoncovať aj s Putinovým plynom   Pripomína to dokonalú búrku  ktorú je pripravená využiť vo svoj prospech slovenská opozícia  Predseda Smeru už dnes oznámil  že každá rodina by podľa neho mala dostať ako kompenzáciu rastúcich cien 1500 eur  čo sú spolu takmer dve miliardy eur  Je zrejmé  že inflácii nepodliehajú ceny  ale aj Ficove sľuby  Je to jeho typický návrh – dajme každému a niekto mi už za to hlas hodí   Aby sa na nešťastí Ukrajiny priživil ešte viac  Fico dodal  že ide o menej peňazí  ako vláda dáva na pomoc vojnou postihnutej krajine  Čo  samozrejme  nie je pravda   Ak však vláda nechce  aby sa z inflácie stal triumf opozície  musí urýchlene oznámiť  čo chce s rastúcimi cenami a s pomocou najzraniteľnejším skupinám obyvateľstva robiť  Premiér Eduard Heger avizoval  že plán je už hotový a predstavia ho hneď po sviatkoch  Jeho dôležitou súčasťou má byť vyššie zdanenie monopolov a oligopolov  ktorým sa aj pre vojnu darí  Špeciálne to platí napríklad o rafinérii Slovnaft   Nech vláda v tejto situácii spraví čokoľvek  vždy bude niekto nespokojný  No neznamená to  že má bez rozmyslu hrať hru opozície o to  kto sľúbi viac  Vysoké ceny sú však objektívny fakt a faktom je aj to  že pre časť obyvateľov začínajú byť existenčným problémom   O prezidentke Zuzane Čaputovej v poslednom čase počuť menej  ale práve dnes zverejnila status (celý v rubrike Status dňa)  v ktorom vládu vyzýva  aby konečne predstavila svoje riešenia  Má pravdu   Viac o inflácii v článku Zuzany Kollárovej   2  Kotleba už nie je poslancom  problém zostáva Predseda ĽSNS Kotleba už nie je poslancom Národnej rady  Svojím podpisom o tom rozhodol podpredseda parlamentu Gábor Grendel  ktorý konal v zastúpení za predsedu Borisa Kollára  Náš najznámejší extrémista o mandát prišiel  pretože ho súdy právoplatne odsúdili za úmyselný trestný čin  Výsledkom je v takom prípade podľa ústavy vylúčenie z parlamentu  Na Kotlebovo miesto nastúpi jeho náhradníčka  Sľub by mala zložiť 26  apríla   Kotleba sa previnil 14  marca 2017  keď na výročie vzniku vojnového štátu kolaborujúceho s Hitlerom rozdával šeky na 1488 eur  Súdy dali za pravdu polícii a obžalobe  že sa tým previnil prejavom sympatií k hnutiu potláčajúcemu základné práva a slobody  Polopatisticky: Kotleba má úradne potvrdené  že je fašista  Aj číslo 14  aj 88 sú dôležitými symbolmi neonacistov  Ich spojenie nemá iné vysvetlenie ako prihlásenie sa k tejto ideológii  Zvlášť ak k nemu došlo práve 14  marca   Ďalším krokom by malo byť rozpustenie ĽSNS  Ako ešte pred verdiktom súdu písal Marián Leško  Kotlebovo odsúdenie by malo samo osebe stačiť ako dôkaz  že fašisti porušujú zákon o politických stranách  Ten hovorí  že žiadna „nesmie svojimi stanovami  programom alebo činnosťou porušovať Ústavu Slovenskej republiky  ústavné zákony  zákony a medzinárodné zmluvy“   Po právoplatnom potrestaní Kotlebu je v prípade ĽSNS preukázané  že sa takejto činnosti dopúšťal osobne predseda  pričom nie je jediný   Samozrejme  slovenský problém s extrémizmom to nevyrieši  pretože od Kotlebu sa nedávno odtrhli rovnakí fašisti  ako je on sám – Mazurek a ostatní združení v Republike  Celé roky však všetky Kotlebove prejavy podporovali  nedištancovali sa od nich a odišli od neho len preto  lebo s nimi v strane pozametal  aby ich nepustil k peniazom  Keby štát kotlebovcov zakázal  ale mazurekovcov nechal tak  výsledok by bol nulový až záporný   3  PS je strana  ktorá prestala využívať príležitosti  Zmeniť to má Michal Šimečka Súčasná predsedníčka Progresívneho Slovenska Irena Bihariová sa nebude uchádzať o znovuzvolenie  Snem  na ktorom strana vyberie jej nástupcu  sa uskutoční 7  mája  Keďže termín na podanie kandidatúry uplynul v nedeľu a jediným prihláseným je Michal Šimečka  je hotová vec  že predsedom bude práve on  Stačí  aby získal nadpolovičnú väčšinu delegátov  čo sa mu určite podarí   PS začalo v politike výborne  Uspelo v európskych voľbách  vďaka čomu je dnes Šimečka podpredsedom Európskeho parlamentu a kandidátka strany Zuzana Čaputová sa stala prezidentkou republiky  Potom sa však úspešný príbeh zadrhol   Progresívci sa najskôr v koalícii so Spolu tesne nedostali do parlamentu  Chýbalo im ani nie tisíc hlasov na prekonanie sedempercentnej hranice potrebnej na úspech dvojkoalície  Tá nedokázala využiť priaznivú náladu v spoločnosti  ktorá po vražde Jána Kuciaka a Martiny Kušnírovej žiadala zásadnú zmenu a očistu spoločnosti  Hoci PS/Spolu presne toto sľubovali  voliči si radšej vybrali OĽaNO  pretože dokázalo tému korupcie vo voľbách využiť lepšie   Druhou premárnenou príležitosťou PS je neschopnosť využiť prepad podpory vládnych strán od volieb v marci 2020  Kombinácia hádok  chýb a objektívnych okolností v podobe pandémie a hospodárskych problémov orabovala najmä OĽaNO a Za ľudí o väčšinu voličov  Na preferenciách PS sa to však nijako neprejavilo  stále sa pohybujú okolo hranice ôsmich percent   Ťažký údel mimoparlamentnej strany s horším prístupom do médií ako vysvetlenie nestačí  Pri takej obrovskej nespokojnosti s výkonom Matovičovej vlády (za Hegera sa prepad aspoň zastavil) mali progresívci využiť lepšie ako iba na stabilizáciu svojej podpory  Voliči dúfajúci v slušné vládnutie a odmietajúci Fica nevymreli  PS malo šancu získať ich na svoju stranu  Navyše to opakovane ako mimoparlamentná strana dokázali v európskych i prezidentských voľbách   Irena Bihariová túto úlohu nezvládla rovnako  ako pred ňou Michal Truban nezvládol úlohu využiť nazhromaždenú reformnú energiu v spoločnosti  Michal Šimečka to teraz bude mať ťažšie  Pretože hnev na Fica už nie je taký akútny a ani znechutenie z Matoviča nie je také silné  odkedy nie je premiérom  A domáca politika je iná disciplína ako pôsobenie (akékoľvek úspešné) v Bruseli   Jednou vetou: 4  Na Slovensku za posledný deň pribudlo 14 úmrtí na covid  PCR testy počas Veľkonočného pondelka odhalili 704 prípadov nákazy  pozitivita bola 21 percent  v nemocniciach je 1 276 pacientov   5  Milan Mazurek zatiaľ nemusí zaplatiť Petrovi Sabakovi odškodné 20-tisíc eur a nemusí sa ani ospravedlniť  má len vymazať video  v ktorom útočil na lekára   6  Na ukrajinské auto nastriekal neznámy páchateľ v Trenčíne symbol ruskej vojny  veľké písmeno Z  v prípade dokázania viny mu hrozí za poškodenie cudzej veci trest najviac rok za mrežami   7  Ministerstvo spravodlivosti prekvapilo  že Bosna nevzala Jána Kaľavského do väzby  ale medzinárodne hľadaného bývalého riaditeľa operatívy NAKA  obvineného z korupcie  prepustila na slobodu   8  Veliteľom predsunutej jednotky NATO na Slovensku je Tomáš Unzeitig  ktorý má skúsenosti s riadením zahraničných a medzinárodných operácií  donedávna pôsobil ako zástupca veliteľa 31  pluku radiačnej  chemickej a biologickej ochrany Liberec   9  Sudcovská rada pri Krajskom súde v Bratislave vyzýva predsedu Súdnej rady Jána Mazáka na zdržanlivosť vo vyjadreniach o veciach  ktoré sa týkajú konania a osobnosti sudcov  ktoré neprispievajú k zvýšeniu dôveryhodnosti justície  Mazák berie stanovisko sudcovskej rady „vzhľadom na jej zloženie len na vedomie“   10  Obce  neziskovky či ďalší žiadatelia sa môžu uchádzať o granty na popularizáciu vedy v maximálnej výške 10-tisíc eur  peniaze pochádzajú z rezervy premiéra Eduarda Hegera  termín podania projektov je do 30  mája   Zaujímavé články: Aj najkrajšie prejavy ľudskosti či najodvážnejšie politické skutky môže veľmi rýchlo pokaziť to  ak sa do pomoci ľuďom v núdzi primieša toxická dávka bigotnosti a ideologickej zaslepenosti   Jana Shemesh o interrupciách pre znásilnené ženy z Ukrajiny  (dennikn sk)  FB status:  Na dvojcifernú medziročnú infláciu 10 4% z marca upozornil Inštitút finančnej politiky Ministerstva financií pred piatimi dňami  Situácia  ktorá tu bola pred vojnou  v dôsledku pandémie a rastu cien energií  sa po ruskej invázii na Ukrajinu ešte zhoršila  Takýto rast spotrebiteľských cien zaznamenáva Slovensko prvýkrát po 22 rokoch – najviac rástli ceny energií  bývania a potravín   Za ostatných pár mesiacov neprešiel hádam ani jeden týždeň  kedy by som nutnosť vlády konať a pomôcť v tejto situácii občanom  najmä rodičom samoživiteľom  nízkopríjmovým dôchodcom či rodinám s viacerými deťmi  nepripomenula  Povinnosť pomôcť opakovane  adresne a v dostatočnej výške tak  aby ľudia  ktorí už dnes žijú z ruky do úst  neprepadli ešte viac a neprišli aj o bývanie  Dobrým nástrojom by bola opakovaná adresná dávka – príspevok na bývanie  ktorá by pomohla s rastom cien bývania práve pre najviac zraniteľné skupiny a súčasne by nespustila inflačnú špirálu ako neadresné opatrenia typu znižovanie DPH alebo plošné vyplácanie jednorazových príspevkov   Podľa analytikov rast cien bude pokračovať  pričom najviac ukrojí z rozpočtov nízkopríjmových domácností  Je preto najvyšší čas  aby svoje riešenie vláda predstavila   Citát: Vojna na Ukrajine spôsobila  že témy zahraničnej politiky sú a v najbližšom čase budú vo verejnom priestore kľúčové  preto považujem Michala Šimečku za najvhodnejšieho predsedu nášho hnutia  Irena Bihariová a jej vysvetlenie  prečo sa nebude uchádzať o znovuzvolenie  Shooty:  Posledné slovo Braňa Bezáka: Fico v utorok na tlačovke povedal  že on by dal každej domácnosti 1500 eur na kompenzáciu inflácie   Ako sa k tomu číslu dostal? Vláda vraj poslala na Ukrajinu dve miliardy  a keďže u nás máme približne 1 3 milióna domácností  tak to na jednu domácnosť vychádza približne 1500 eur   Inak povedané  zoberiem hausnumero  ktorého relevancia je pre riešenie problému nulová  ale je žmurknutím na zlých ľudí  ktorí závidia aj vojnu  a ja ich chcem za voličov   Potom v intenciách zlatého pravidla populistov „Viac všetkého pre každého“ rozdelím toto irelevantné vymyslené číslo medzi všetky domácnosti  Takže aj mladej rodine do hladovej doliny  aj Výbohovi do Dubaja príde rovnaká suma   Fico tento výpočet nazval jednoduchou matematikou   Mne to skôr pripomína matematiku  ktorú svojho času použil môj kamoš  ktorý si chcel odo mňa požičať stovku   Keď som mu povedal  že mám len 50  tak len pokýval hlavou  že nech mu teda dám 50 a ešte mu budem 50 dlžný   [Kúpte si knihu Kotleba  Odkiaľ prišiel a ako je možné  že sedí v parlamente od novinára Daniela Vraždu ]  Máte pripomienku alebo ste našli chybu? Prosíme  napíšte na pripomienky@dennikn sk    Hegerova vláda  Týždňový newsfilter: O priepasti medzi tým  čo sa deje Žilinkovi na prokuratúre a čo na jeho Facebooku Newsfilter Roman Pataj Premiér Heger: Vytriezveli sme z Putina  vytriezvime aj z Fica Dušan Mikušovič Inflácia  Graf dňa: Vojna na Ukrajine podľa MMF ukrojí z globálneho ekonomického rastu pätinu Radoslav Tomek Graf dňa: Inflácia je nad 10 % a vláda stále nekoná Radoslav Tomek Kotlebovci - ĽSNS  Kotleba tvrdí  že poslanecký mandát mu odsúdením nezanikol  ústavní právnici to vidia inak Lucia Osvaldová Veronika Prušová Focus: Vojna pomery síl nezmenila  voľby by v apríli vyhral Hlas pred Smerom Dušan Mikušovič Daniel Kerekes Marian Kotleba  Newsfilter: Smer nejde nikdy proti Rusku – ani pred vojnou  ani po zverstvách v Buči  Boroďanke či v Mariupole Newsfilter Tomáš Gális Odborník na extrémizmus Mareš: Demokracia pri Kotlebovi obstála  volanie po drakonickom odsúdení nie je adekvátne Dušan Mikušovič Logo Newsfilter Denníka NNewsfilter Hlavný newsletter Denníka N prináša každý večer komentovaný súhrn najdôležitejšieho diania  Posielame každý večer okrem soboty do 20:00   Newsfilter: Heger robí dobre  že sa neponáhľa na miesto Matoviča  Vie  čo ho čaká Newsfilter Juraj Javorský Newsfilter: Fico s fašistami dostali dôležitú správu  nie je dôvod  aby niečo na svojej politike menili Newsfilter Filip Obradovič Progresívne Slovensko  Na predsedu Progresívneho Slovenska je jediný kandidát: Michal Šimečka  Irena Bihariová sa už o funkciu neuchádza Dušan Mikušovič Valášek: Najhoršie by bolo Ukrajine nanútiť škaredý mier Dušan Mikušovič Vojna na Ukrajine  USA pripravujú nový veľký balík vojenskej pomoci Rusko zaútočilo na oceliarne Azovstal v Mariupole  obrancovia sa odmietli vzdať z Charkiva hlásia ďalšie obete a zranených po ruskom ostreľovaní USA a Británia pomôžu Ukrajine ďalším delostrelectvom Rusko v utorok spustilo očakávanú novú ofenzívu na východe Ukrajiny  podľa USA sú súčasné akcie len predohrou väčších ako pomôcť Ukrajine – prehľad organizácií Poľsko ide proti Putinovi aj proti obetiam jeho agresie  Znásilneným Ukrajinkám odmieta interrupcie Jana Shemesh Medzi zopár víťazmi veľkého zdražovania surovín sú aj piliari  Stavebné drevo im zarobilo ako nikdy Ivan Haluza Komentáre Byť hlúpi si viac nemôžeme dovoliť Vladimír Leksa Lídri NATO sa majú od Fínska čo učiť Edward Lucas Kde éta úlica? Jana Beňová Vývoj bojov (54  deň): Ruská ofenzíva sa začala  Putin sa snaží preraziť tam  kde Stalin utrpel jednu z najväčších porážok Roman Pataj Milan Šimečka Telesná výchova 12 90 € 11 90 €  Teraz najčítanejšie Chlapi  môj syn sa len tak stratil na mori? Na potopenom krížniku údajne zahynuli desiatky ruských námorníkov Reportér Českého rozhlasu: Viac než ruské bombardovanie ma desili mlčiaci ľudia hľadiaci do steny Bitku o Donbas rozhodne logistika  Tá ukrajinská môže byť zraniteľnejšia  hovorí generál Macko  Poľsko ide proti Putinovi aj proti obetiam jeho agresie  Znásilneným Ukrajinkám odmieta interrupcie Lídri NATO sa majú od Fínska čo učiť Minúta po minúte: Rusi útočia po celej dĺžke východnej frontovej línie  dobyli ukrajinské mesto Kreminna Vývoj bojov (54  deň): Ruská ofenzíva sa začala  Putin sa snaží preraziť tam  kde Stalin utrpel jednu z najväčších porážok Blahovi najbližší kolegovia v SAV sa ozvali proti jeho nenávistným statusom  Nič mu nehrozí  šéf ho bráni Byť hlúpi si viac nemôžeme dovoliť Na predsedu Progresívneho Slovenska je jediný kandidát: Michal Šimečka  Irena Bihariová sa už o funkciu neuchádza Shooty: Cesta k úspechu Športový newsfilter: Neprišiel Slafkovský  vyniknúť mohol 16-ročný supertalent Dvorský Máme doma dve Ukrajinky  Zabili im muža a otca  nič nemajú  no Moskva ich slzám neverí Medzi zopár víťazmi veľkého zdražovania surovín sú aj piliari  Stavebné drevo im zarobilo ako nikdy Čo všetko Putin zamlčal  Stručný opis dejín Ukrajiny tak  ako sa skutočne odohrali (podcast) O denníku N Redakcia Knižný obchod Inzercia Financovanie VOP Ochrana údajov Kontakt info@dennikn sk Twitter YouTube Instagram RSS HistoryWeb HistoryWeb Kinečko Futbalisti vo svete Rešpektujeme Etický Kódex novinára Späť nahor Copyright © N Press s r o   × 